Dzień dobry,


pisze do Państwa z serią pytań, odpowiedzi na które pomogą mi opracowań
możliwie najlepszą metodę zaliczenia części wykładowej przedmiotu.
Zaliczenie to jest zdefiniowane jako kolokwium i jako takie, może mieć
formę ustną lub pisemną. Pytania wynikają z wymogów stawianych procesowi
prowadzenia zaliczeń i egzaminów, stawianych głównie poniższym komunikatem.

https://koronawirus.p.lodz.pl/zarzadzenia-komunikaty/komunikat-nr-132020-rektora-politechniki-lodzkiej-z-dnia-21-maja-2020-r

W związku z tym, poproszę o odpowiedzi na następujące pytania. Są to
pytania o rozstrzygnięcie, spodziewam się odpowiedzi tak lub nie.
Oczywiście szczegółowe uwagi lub komentarze są mile widziane.


1. Czy posiadają Państwo działające zestawy audio-video do połączeń
internetowych, czyli kamerki internetowe i głośniki/słuchawki wraz z
mikrofonem?

2. Czy byliby Państwo gotowi wyrazić zgodę na pełne rejestrowanie zapisu
zaliczenia ustnego, w tym pokazanie dowodu tożsamości do kamerki, w celu
identyfikacji tożsamości?

3. Czy byliby Państwo w stanie nawiązać połączenie w trakcie zaliczenia
pisemnego, w celu weryfikacji tożsamości poprzez pokazanie dokumentu
tożsamości do kamerki internetowej?

4. Czy byliby Państwo w stanie, na prośbę prowadzącego zaliczenie,
pokazać kamerką internetową pomieszczenie, w którym się znajdują?

5. Czy zgodziliby się Państwo na pokazanie kamerką pomieszczenia, w
którym się znajdują?

6. Czy w przypadku konieczności udzielenia opisowej / rysunkowej
odpowiedzi pisemnej (zarówno podczas zaliczenia ustnego jak i
pisemnego), byliby Państwo w stanie wykonać w pełni czytelny skan lub w
pełni czytelne zdjęcie kartki/kartek z odpowiedziami i przesłać je w
trakcie trwania zaliczenia ustnego?

7. Czy w przypadku konieczności udzielenia opisowej / rysunkowej
odpowiedzi pisemnej podczas zaliczenia pisemnego, byliby Państwo w
stanie wykonać w pełni czytelny skan lub w pełni czytelne zdjęcie
kartki/kartek z odpowiedziami i przesłać je do prowadzącego, tak, aby
dotarły w przeciągu pół godziny od zakończenia terminu zaliczenia
pisemnego?
Materiały te były by wysyłane ze studenckich kont politechnicznych na
politechniczne konto prowadzącego, w celu zapewnienia szybkiego
transferu wiadomości.

8. Czy w przypadku złej jakości połączenia audio w trakcie zaliczenia
ustnego, byliby Państwo skłonni zadzwonić pod wcześnie podany numer
telefonu i w ten sposób kontynuować zaliczenie? Telefon byłby włączony
na głośnomówiący, tak, aby zarejestrowana została pełna interakcja
student-nauczyciel?

9. Czy byliby Państwo skłonni na ustalenie części z terminów zaliczeń na
dni robocze?

10. Czy byliby Państwo skłonni na ustalenie części z terminów w okresie
wakacyjnym, czyli pomiędzy okresami sesji?


W miarę możliwości, poproszę o możliwie szybkie udzielanie odpowiedzi.


Pozdrawiam,

Mariusz Jankowski